Hoi Marjolein,

Dit is een gedicht.
Speciaal voor jou.
Met ook een derde regel.

Ik wil de stroom voelen.
Koud water op mijn gezicht.
Een verfrissend gevoel;
een krachtige wedergeboorte.

Ik wil de schreeuw horen,
voelen in mijn lendenen.
Het woeste vuur aanwakkeren
en de demonen onder ogen zien.

Ik wil het vuur ruiken,
dat het droge gras heeft
verwerkt tot as die ik
verwerk in de klei
waarmee ik kopjes maak
om thee uit te drinken.

Ik wil een teken zien,
dat mij voorgoed verandert.
Dat zo diep op mijn netvlies
staan zal, dat ik er niet
onderuit kan en het de rest
van mijn leven waar kan nemen.
